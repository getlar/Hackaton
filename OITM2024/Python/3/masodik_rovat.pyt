A különleges italokat kedvelõk körében bizonyára nem ismeretlen a gyömbérsör neve, mely egyedi, fûszeres ízvilágával remek frissítõként szolgál. Az elnevezés ugyanakkor egy picit csalóka, hiszen bizonyos értelemben nem is tekinthetünk rá igazi sörként. A gyömbérsör ráadásul nem csak az alapanyagait tekintve tûnhet kakukktojásnak, hanem egyedülálló íze miatt is, ám ezek ellenére mindenképp érdemes egy kicsit közelebbrõl megismerkedni vele. Magát a Délkelet-Ázsiából származó gyömbért idõszámításunk elõtt 500 évvel is elõszeretettel használták ízesítõként, valamint emésztést segítõ és egyéb gyógyhatásai miatt. A tradicionális gyömbérsört az angliai Yorkshire-ben készítették el elõször a 18. században, mely a 20. századra már Nagy-Britannián kívül többek között az Egyesült Államokban is roppant népszerûvé vált. Az eredeti változat gyömbérbõl, vagy annak kivonatából, cukorból és vízbõl, valamint egy kis citromból készült, és egy speciális mikroorganizmussal történõ természetes erjedés hatására szénsavassá vált. Noha az idõk során az elõállítás módja változott, de a sör elnevezés is ezzel a hagyományos elkészítéssel függ össze. Alkoholtartalma eleinte körülbelül 11% volt, ám 1855-tõl egy brit jövedéki rendelet legfeljebb 2%-ban maximalizálta annak alkoholfokát. Sok esetben különleges fûszerekkel is ízesítették az italt (így például fahéjjal, szerecsendióval, vagy szegfûszeggel), melyekkel egyes fajtáknál máig találkozhatunk. Az klasszikus változatot a mai gyömbérsörökkel összevetve leginkább már csak a gyömbér a közös nevezõ, hiszen a modern verziókat már alkoholos és alkoholmentes formában is elõállítják, különféle élesztõkkel, valamint eltérõ íz-intenzitással. Általánosságban elmondható, hogy a mai gyömbérsörök fûszeresebbek és kevésbé édesebbek, mint amilyenek a tradicionális elõdeik voltak. A nemzetközi kínálatban máig számos márka készít kitûnõ tételeket. (Fentimans Ginger Beers, Artonic Ginger Beer, Old Jamaica Ginger Beer). A gyömbérsörök és gyömbéres italok valószínûleg nem csupán a frissítõen üde ízviláguknak köszönhetik népszerûségüket, hanem annak is, hogy emellett sokféle itallal és étellel is kiválóan társíthatók. A gyömbérsör készítése. Amellett, hogy a gyömbérsör nem a különbözõ gabonák malátájából készített hagyományos sörök között foglal helyet, különbséget kell tenni a ginger ale néven ismert ital, valamint a gyömbérsör között is. A gyömbérsör eredetileg gyömbér, cukor (vagy melasz), élesztõ, valamint víz erjesztésével készített alkoholos, vagy esetenként alkoholmentes fõzet. Alkoholszintjét az erjedési folyamat hossza is befolyásolja (minél tovább tart, annál magasabb alkoholtartalom érhetõ el), ahogyan a magasabb cukortartalommal történõ erjesztés is nagyobb alkohol térfogatszázalékot eredményez. Ezzel szemben a ginger ale inkább egy édesített, szénsav hozzáadásával készített, gyömbéres üdítõ. A legendák szerint Írországból ered, ám Kanadában vált igazán kedveltté, melynek egyik ékes példája a világszerte ismert Canada Dry által is készített, egyedi ízprofillal rendelkezõ ginger ale lett. A karakteres ízû üdítõ remek szomjoltó, melyet szénsavtartalma még frissítõbbé tesz. Bármely változatról is beszélünk, mindkettõ megállja a helyét önmagában és a különbözõ koktélok alapanyagként is. Gyömbéres frissítõk a hazai mezõnybõl. Noha a gyömbéres frissítõk itthon valamiért még mindig nem tartoznak a legkeresettebb és legtöbbet készített italok közé, de szerencsére a hazai kínálatban is felbukkannak ígéretes tételek, így érdemes egy kicsit szemezgetni a választékból. Az elsõ magyar tonik márka, az &T Tonics  &T Classic Ginger Ale nevû tétele nem csak attól pazar, mert minõségi gyömbér kivonatból készült, hanem azért is, mert ennek eredményeként nem csupán a fenséges ízeivel, hanem a gyömbér gyógyhatásaival is büszkélkedhet. Olyan klasszikusokkal is megállja a helyét, mint egy kiváló whiskey, vagy akár egy remek rum, de önmagában is élményt nyújt. A merészebbeknek a pimasz és tüzes &T Spicy Ginger Beer nevû tételüket ajánlják, melyet leírásuk szerint az igazán kalandvágyók számára készítettek. A gyömbérsör pedig akár otthon is elõállítható, hiszen néhány egyszerûen beszerezhetõ alapanyagon kívül csupán néhány nap türelemre van szükség ahhoz, hogy a saját készítésû gyömbéres frissítõdet kortyolgathasd. Bár túlzottan magas alkoholtartalmú produktumra ne számíts, de az ízvilág és az alkotás öröme remélhetõleg kárpótol majd, ha pedig mégsem így történne, még mindig ott a lehetõség, hogy az elkészült remekmûvet felüsd valami erõssel. Ha pedig nincs kedved kísérletezni, vagy csak megtörnéd valamivel a klasszikus sörök komlós ízvilágát, térj be hozzánk, ugyanis nálunk nem csupán ezzel a különlegességgel találkozhatsz, hanem számtalan egyéb nagyszerû tétellel is!! Üdv, Flórián